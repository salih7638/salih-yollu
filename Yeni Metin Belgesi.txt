GİRİŞ
Günümüzde küçük ya da büyük tüm işletmeler faaliyetlerini yerine getirebilmek, rakipleriyle yarışabilmek ve varlıklarını başarılı bir biçimde sürdürebilmek için bilgiye ihtiyaç 
duyarlar. Bu nedenle bilgi, günümüzde üretim faktörleri içinde yer almakta ve sermaye, 
hammadde, enerji ve iş gücü olarak sıralanan geleneksel üretim faktörleri kadar önem 
taşımaktadır. Bununla birlikte bilginin istenilen amaca hizmet edebilmesi için zamanında 
elde edilebilmesi ve amaca uygun olması gerekir. İşletmelerin faaliyetlerini düzenli ve etkin bir biçimde yerine getirebilmelerinde hayati bir öneme sahip olan bilginin zamanında 
elde edilebilmesi ve ilgili kişi ve birimlere ihtiyaç duyulduğu anda iletilebilmesi ise bilgi 
sistemleri aracılığla gerçekleştirilir. Bilgi sistemleri; ilgili verilerin toplanması, bu veriler 
üzerinde birtakım işlemler uygulanarak verilerin yararlı bilgilere dönüştürülmesi ve ilgili kişi ve birimlere iletilmesini, belirli bir düzen içinde gerçekleştiren sistemlerdir


Veritabanının Tarihçesi
Bir konuyla ilgili verilere hızlı ve kolay biçimde erişebilme isteği, verilerin düzenli biçimde saklanması ihtiyacını doğurmuş, dolayısıyla veritabanı olgusunun bu adla olmasa 
bile geçmişten günümüze kadar bir biçimde hayatımızda yer almasına neden olmuştur.

1960’lar: 1960’lı yılların başında Charles Bachman tarafından IDS (Integrated Data Store-Bütünleştirilmiş Veri Depolama) adıyla ilk genel amaçlı veritabanı yönetim sistemi geliştirilmiştir. 1960’ların sonunda ise IBM tarafından IMS (Information Management SystemBilgi Yönetim Sistemi) adıyla ilk ticari VTYS (Veritabanı Yönetim Sistemi) geliştirilmiş ve bu yapı hiyerarşik veri modeline temel teşkil etmiştir (Vural ve Sağıroğlu, 2010, s.72)

1970’ler: 1974 ve 1977 yılları arasında iki önemli ilişkisel veritabanı sistemi prototipi 
oluşturulmuştur. Bunlardan biri UBC’de geliştirilen Ingres, diğeri ise IBM San Jose’de oluşturulan System R’dir

1980’ler: Yapılandırılmış Sorgu Dili (SQL) standart sorgu dili hâline gelmiştir. Buna 
paralel olarak ilişkisel veritabanı sistemleri, bilgisayar satışlarındaki hızlı yükselişin veritabanı piyasasını canlandırmasıyla ticari bir başarıya dönüşmüştür. Bu da ağ ve hiyerarşik veritabanı modellerinin popülaritesinde büyük bir düşüşe yol açmıştır.

1990’lar: 1990’ların başında veritabanı endüstrisinde yaşanan kriz nedeniyle bu sektörde varlığını sürdüren şirketler krizi fırsat bilerek karmaşık veritabanı ürünlerini yüksek 
fiyatlarla satabilmişlerdir

2000’ler: Internet endüstrisi 2000’lerin başında bir düşüş yaşamasına rağmen veritabanı uygulamaları büyümeye devam etmiştir. Web tabanlı işletmelerin artması ve kullanımlarının yaygınlaşması ile veritabanı yönetim sistemlerinin önemi giderek artmaya 
devam etmekte ve yeni uygulamaların geliştirilmesine neden olmaktadır.


VERİTABANINA İLİŞKİN TEMEL KAVRAMLAR
Günümüzde sıklıkla karşılaşılan bir kavram hâline gelen veritabanı çok genel anlamda, bir 
kurumun ihtiyaç duyduğu ve kullandığı veriler bütününü ifade eder. Bu noktada öncelikle 
veri kavramı ve veri kavramı ile karıştırılan bilgi kavramı üzerinde durmak faydalı olacaktır. 

Veritabanı Tanımlamak: Veritabanında yer alacak verinin adı, tipi, uzunluğu gibi veri 
yapıları ve özelliklerinin belirlenmesidir.
Veritabanı Oluşturmak: Veritabanını yaratma ve veriyi depolama sürecidir. Verilerin 
depolanacağı fiziksel bellek alanının belirlenmesi ve verilerin bu alana aktarılmasını içerir.
Veritabanında İşlem Yapmak: Veritabanını izleme, veriler üzerinde sorgulama yapma, veritabanında gerekli olan değişiklikleri yaparak veritabanını güncelleme ve verilerden rapor elde etme işlevlerini içerir

GELENEKSEL DOSYA SİSTEMLERİ VE VERİTABANI YÖNETİM SİSTEMLERİ

Verilerin belirli bir düzen içinde saklanması ve ihtiyaç duyulduğunda erişilebilmesi 
amacıyla bilgisayar kullanımında geçmişten günümüze farklı yaklaşımlar benimsenmiştir. Veritabanı yaklaşımından önce kullanılan ve geleneksel dosya sistemi olarak ifade edilen yaklaşımda veriler bilgisayarda ayrı ayrı dosyalar biçiminde saklanmaktaydı. 
Birbiriyle ilişkili olan veriler bir dosyada, başka bir açıdan birbiriyle ilişkili veriler de 
başka bir dosyada yer almaktaydı. Bununla birlikte iki farklı dosya içinde aynı verinin 
yer alması da söz konusu idi

Veri Bütünlüğünün Sağlanması
Veri bütünlüğü, veritabanında yer alan bir verinin farklı uygulamalarda kullanımı sözkonusu olduğunda veri üzerinde yapılacak bir değişimin verinin kullanıldığı diğer uygulamalara da yansıtılması anlamına gelir. Bu, özellikle verinin silinmesi durumunda önem kazanmaktadır.

Veri Paylaşımının Sağlanması
Geleneksel dosya sistemlerinde aynı veriye birden fazla kullanıcının aynı anda erişmesine 
olanak yoktur. Bu sistemlerde veriye erişim sıralı erişim kurallarına göre gerçekleştirilir. 
Buna göre veriye erişme isteğini ilk bildiren ilk sırada veriye erişir, diğer kullanıcının veriye erişebilmesi için ilk kullanıcının işinin bitmesi gerekir.

Verilerin Gizliliğinin ve Güvenliğinin Sağlanması
Herhangi bir kurumda, kurum çalışanları tarafından ortak kullanılan verilerin depolandığı yapının (dosya ya da veritabanı) ve bu yapı içinde yer alan verilerin gizliliği ve güvenliği 
çok önemli bir konudur. Veriler üzerinde okuma, yazma, ekleme, silme ve güncelleme 
gibi faaliyetler gerçekleştirilebilir. 

VERİTABANI KULLANICILARI
Veritabanı ile herhangi bir şekilde etkileşimde olan kişi ya da kişiler veritabanı kullanıcısı 
olup aşağıdaki gibi sınıflandırılabilirler: 
•	 Veritabanı Sorumluları
•	 Veritabanı Yöneticisi
•	 Veritabanı Tasarımcısı
•	 Son Kullanıcılar
•	 Standart Kullanıcılar
•	 Sıradan ya da Parametrik Kullanıcılar
•	 Gelişmiş Kullanıcılar
•	 Bağımsız Kullanıcılar
•	 Sistem Analistleri ve Uygulama Programcıları

Veritabanı Sorumluları 
Veritabanı sorumluları, veritabanının tasarlanması, oluşturulması ve veritabanının işletim faaliyetlerinden birinci derecede sorumlu olan ve veritabanı üzerinde en fazla yetkiye 
sahip olan kullanıcılardır. 

Veritabanı Yöneticisi 
Veritabanı yöneticisinin (database administrator) veritabanına erişim yetkilerini belirleme, veritabanı kullanımının düzenlenmesi ve izlenmesini sağlama, ihtiyaç duyulan yazılım ve donanım kaynaklarını edinme biçiminde sıralanan sorumlulukları vardır. Ayrıca 
güvenlik ihlalleri ve kötü sistem yanıt süresi gibi sorunların çözümünden de sorumludur. 

Veritabanı Tasarımcısı 
Veritabanı tasarımcısı (database designer) veritabanında saklanacak olan verilerin tanımlanmasından ve bu verilerin depolanması ve gösterilmesi için gerekli olan uygun yapıların seçilmesinden sorumludur. 

VERİTABANI YÖNETİM SİSTEMLERİNİN MİMARİSİ
VTYS’lerinin mimarisi geçmişten günümüze incelendiğinde, ilk veritabanı sistemlerinde, 
VTYS’nin tüm yazılım paketlerinin tek bir sisteme entegre edildiği, modern VTYS’lerinde 
ise istemci/sunucu mimarisi ile modüler bir yapılanmanın sözkonusu olduğu görülmektedir. Buna bağlı olarak, büyük merkezi ana bilgisayarlar yerini, iletişim ağları aracılığıyla 
çeşitli sunucu bilgisayarlara bağlanan yüzlerce iş istasyonu ve kişisel bilgisayarlara bırakmıştır. 

Veri Modelleri 
Veritabanı yaklaşımının temel karakteristiklerinden biri, veritabanının bazı veri soyutlama düzeyleri sağlamasıdır. Veri soyutlama (data abstraction), verilerin düzenlenmesi ve 
depolanmasına ilişkin ayrıntıların gizlenmesi ve verinin daha iyi anlaşılmasını sağlamak 
için veriye ilişkin temel özelliklerin vurgulanması anlamına gelir

Veri Modellerinin Sınıflandırılması
Yüksek düzeyli ya da kavramsal veri modelleri (conceptual data models), kullanıcıların 
veri algılama biçimiyle ilişkili kavramları kapsar. 

Veritabanı Yönetim Sistemlerinde Kullanılan Diller
VTYS daha önce de belirtildiği gibi farklı özellikteki kullanıcılara destek verir. Bu nedenle VTYS’lerin bu farklı kullanıcı gruplarından her birine yönelik uygun dil ve arayüz 
kullanmaları gerekir. 
Veritabanı tasarımı tamamlandıktan ve veritabanını uygulayacak bir VTYS seçildikten 
sonra ilk adım veritabanı için kavramsal ve fiziksel şemaların belirlenmesi ve bu iki düzey 
arasında eşleştirmelerin yapılmasıdır. Düzeyler arasında mutlak bir ayrımın yapılmadığı 
pekçok VTYS’de iki şemayı tanımlamak amacıyla veri tanımlama dili (data definition 
language) olarak adlandırılan bir dil, veritabanı yöneticisi ve veritabanı tasarımcısı tarafından kullanılır. İki şema bu şekilde tanımlandıktan sonra sözkonusu tanımlar, VTYS’de 
veri tanımlama dili derleyicisi (data definition language compiler) tarafından işlenerek 
VTYS kataloğunda depolanacak uygun yapılar biçimine dönüştürülür

Veritabanı Yönetim Sistemlerinin Bileşen Modülleri
Veritabanı ve VTYS kataloğu genellikle disk üzerinde depolanır. Diske erişim, öncelikle 
disk üzerinde okuma/yazma işlemlerini programlayan işletim sistemi tarafından kontrol 
edilir. Çoğu VTYS’nin, diskin okunup/yazılmasını programlamak için kendi ara bellek 
yönetim modülü (buffer management module) bulunur. Böylece diskin okuma/yazma görevini azaltan bu modül veritabanı performansını dikkate değer ölçüde arttırır.

VERİTABANI TÜRLERİ
Daha önce de söz edildiği üzere her veritabanı yönetim sistemi bir veri modeli kullanır. 
Veritabanında yer alacak veriler ve veriler arasında kurulacak ilişkiler mantıksal olarak 
ilgili veri modeline göre yapılandırılır ve veritabanları da buna göre sınıflandırılır.
Geçmişten günümüze kadar geliştirilmiş olan çok sayıda veri modeli, kullandıkları teknikler açısından dört temel başlıkta incelenir. Bu dört veri modelinden hangisini kullandığına bağlı olarak veritabanları da aşağıda verilen dört başlık altında sınıflandırılabilir:
1. Hiyerarşik veritabanı (Hierarchical database)
2. Ağ veritabanı (Network database)
3. İlişkisel veritabanı (Relational database)
4. Nesneye yönelik veritabanı (Object oriented database)

Hiyerarşik Veritabanı 
Hiyerarşik veritabanı, en eski veri modeli olan hiyerarşik veri modelini temel alıp 1960 ve 
1970’li yıllarda yaygın olarak kullanılmıştır. Bu tür veritabanlarında kullanılan veri modelinde kayıtlar, ilişkileri temsil eden ve ağaç yapısına benzeyen kök ve dallar biçiminde hiyerarşik bir yapıda oluşturulur. Bu yapı, başlangıç noktası ağacın kökü, bağlantılı kılınacak 
noktalar dallar ve ana dallara bağlı alt dallar olarak düşünülebilen bir yapı biçimindedir. 
Buna göre veriler arasındaki ilişkilerde hiyerarşinin üst bölümünde olan dallar alt bölümde birden çok dal ile bağlantılı olabilirken alt bölümünde olan dallar üstte kalan dallara 
yalnızca tek bir noktadan bağlantılı olabilirler

Ağ Veritabanı 
Ağ veritabanı, 1970’li yıllar ile 1980’li yılların ilk yarısında kullanılan ve ağ veri modelini temel alan veritabanı türüdür. 

İlişkisel Veritabanı 
Bu tür veritabanı ilişkisel veri modelini temel almış ve ilk olarak 1970 yılında ortaya atılmıştır. 1970’li yılların sonunda kullanılmaya başlanmış ve 1985 yılından sonra kullanımı 
yaygınlaşmıştır. Bu yapıda ilk iki veri modelinden farklı olarak birden çok ilişki biçimi 
kullanılabilir

Nesneye Yönelik Veritabanı
Günümüzde kullanılan ve gelecekte de kullanılacak pek çok uygulamada yalnızca harf, 
rakam ya da çeşitli karakterler kullanılarak yapılandırılmış verileri değil aynı zamanda 
multimedya (çeşitli çizim, fotoğraf, görüntü, ses ya da video gibi nesneleri) de içeren veritabanı yönetim sistemlerine ihtiyaç duyulmaktadır

VERİTABANI YÖNETİM SİSTEMİ YAZILIMLARI
Günümüzde yaygın olarak bilinen veritabanı yönetim sistemi yazılımları; MS SQL Server, Oracle, MySQL, Sybase, MS Access, PostgreSQL, IBM DB2, Informix, Advantage 
biçiminde sıralanabilir. 



